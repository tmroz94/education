1. Singleton

Singleton jest to najprostszy wzorzec projektowy, który wymusza wykorzystanie tylko jednej instancji klasy od momentu utworzenia pierwszej (i jedynej) instancji aż do zakończenia działania programu. Dodatkowo instancja ta jest dostępna globalnie, zazwyczaj poprzez statycznego GET. Charakteryzuje się posiadaniem prywatnego konstruktora (oznacza to, że tylko metody danej klasy mogą tworzyć instancje tejże klasy), statycznym polem przechowującym jedyną instancję klasy oraz statyczną metodą dostępową, umożliwiającą dostęp do instancji klasy obiektom z zewnątrz. Zastosowanie singletona najcześciej ma miejsce, kiedy chcemy mieć „jedno źródło prawdy” (połączenie z bazą danych, logowanie, autoryzacja i autentykacja itd.) lub jeśli obiekt jest kosztowny w zasoby przy jego tworzeniu i nie ma potrzeby jego wielokrotnego inicjalizowania.